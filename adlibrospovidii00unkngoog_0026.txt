46

Restat ea opinio, Ovidium in domo Augusti versan-
tem rei cujusdam insignis infamiae testem factum esse.
Vix alio modo explicari potest quod de noxiis luminibus
etc. queritur. Fuerunt autem, qui culpam oculis Ovidii for—
tuito oblatam Augusto ipsi tribuere voluerint. Fama enim
exisse dicitur, eum Juliae filiae stuprum intulisse. Caligula
certe, ut est apud Suetonium ⁹), narrare solebat, Agrip-
pinam, suam matrem, ex adulterio Augusti cum Julia na-
tam esse. Sed vix indicium Caligulae, hominis sine ulla
religione ac fide, idoneum esse videtur ad Augustum tantae ’
foeditatis convincendum, de qua historia nihil omnino sciat.
Adde, quod Julia compluribus annis ante relegationem Ovidii
Pandatariam in exsilium missa erat. Quare illa non potuit
in causa esse, cur damnaretur poeta. Neque credendum
est, si in tam atroci scelere Augustus deprehensus esset,
Ovidium rei illius* ita saepe mentionem fuisse facturum.

Missos igitur si facimus Augustum et filiam, suspicio
remanet in Julia, nepti Caesaris, quae ex Agrippa et Julia,
nata erat. Illam, matre dignam, turpissimis libidinibus se

 

dedisse et tandem a. DCCLXI in insulam Trimerum baud ”

procul Apulis litoribus projectam esse, Tacitus memoriae
prodidit ¹). Idem Silanum ait in nepti Augusti adulterum
fuisse 2). Quare, quum tempora etiam bene conveniant,
haud temere complures opinati sunt, Ovidium, quum in
adulterio Juliam deprehendisset, a Caesare irato in exsilium
ejectum esse. Quam opinionem quum ego non impugnem,
attamen baec insuper libet addere. Non potuit, si ego
quid judico, tanta poena affici Ovidius eam solam ob cau-
sam, quod flagitium vidit. Nomina, quae ipse crimini suo
imponit, mor, timor, stultitia, aperte indicant, culpam non
in videndo solum, sed etiam in quodammodo agendo sitam

⁹) Calig- cap. XXIII. ¹) Ann. IV: 7⁴. ²) Anu. 111: 24.

